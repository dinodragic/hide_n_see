# Hide&See

## Što je Hide&See?
Kako bi igra bila dinamična i uzbudljiva, Hide&See omogućuje jednoj osobi da
preuzme ulogu lovca dok se ostali sudionici skrivaju po gradu. Kroz mobilnu
aplikaciju, korisnicima se prikazuju tlocrt i karta grada s jasno definiranim
granicama kretanja, što im omogućuje da strategijski planiraju svoje skrovište i
taktički izbjegnu lovca. Sučelje je jednostavno i pregledno, što olakšava
korisnicima da se brzo prilagode igri i uživaju u njoj bez poteškoća.
Važno je napomenuti da grad u kojem se igrači nalaze nije bitan za rad aplikacije,
ali igrači moraju biti oprezni pri igri jer postoji mogućnost sudjelovanja u
prometu. Korisnik može sam kreirati novu igru ili se pridružiti jednoj od
postojećih igara. Postavke igre su podesive po korisniku, omogućujući im da se
prilagode svojim okolnostima. Osnivači igre mogu definirati radijus kretanja
unutar kojeg se igra odvija, kao i vrijeme nakon kojeg se automatski šalju lokacije
skrivenih igrača. Također, kako bi se igrači pridružili igri, moraju unijeti
odgovarajući IP servera koji im daje osoba koja je stvorila igru.
Hide&See je razvijen pomoću Google Maps platforme, što korisnicima pruža sve
mogućnosti koje nudi i standardna Google Maps aplikacija. Predviđeno je da
igrači koji se skrivaju po gradu konstantno mijenjaju svoje skrovište s obzirom
da je njihova trenutačna lokacija povremeno dostupna lovcu. Za sada, kada
lovac uhvati određenu osobu ona u dogovoru s njim izlazi iz aplikacije i sljedeći
put kad se prikazuju lokacije, ta osoba se ne prikaže na mapi. Igra traje sve dok
se igrači ne dogovore da je igra gotova. Igračima je jedino potreban pristup
internetu i mobilni uređaj.

## Sistemska konfiguracija
Aplikacija se može pokrenuti na bilo kojem uređaju koji ima instaliran Android
operacijski sustav. Korisnik za korištenje aplikacije mora biti i spojen na Internet.

## Korišteni alati za izradu aplikacije
Za izradu aplikacije korišteni su sljedeći alati:
 - Flutter framework 3.16.9
 - Dart 3.2.6
 - Visual Studio Code 1.83
 - Python 3.12.2
 - MySQL 8.3.0
